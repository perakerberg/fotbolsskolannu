# TACK!

<img src="/images/skolan-alla.png" width="100%"/>

Tänk att _sommarens roligaste dagar_ äntligen kom! Vilka härliga förmniddagar vi har haft. Nästan 100 barn skapade ett myller av lek, fotboll och skratt - som hördes över hela byn. Vi är övertygade om att vi lyckats skapa minnen som består, kanske för livet. 

Vi vill rikta ett stort tack till alla som hjälpt till på olika sätt. Utan er hade _sommarens roligaste dagar_ förblivit en idé. 

<img src="/images/skolan-grupp.png" width="100%"/>

Först och främst, tack till **alla fantastiska ungdomsledare** som gav sig rakt in i hetluften utan den minsta tvekan. Som gick på utbildning och var på plats tidigt varje morgon. Som med sitt engagemang blev idoler och kompisar för alla barn. **Amadeus**, **Linnea**, **Clara**, **Olle**, **Emil**, **Ebba**, **Hugo**, **Ellijot**, **Carl**, **Amelia**, **Valle**, **Edward**, **Elin**, **Elise**, **Weronika**, **Jacob**, **Tyra**, **Tilia**, **Simon** & **Frida** -  ni var och är verkligen helt otroliga! :star:

<img src="/images/skolan-banan.png" width="100%"/>

Tack till **alla barn** och deras **föräldrar** som anmälde sig till vår fotbollsskola - så att vi redan tidigt såg att dagarna skulle fyllas till bredden med barn. Glädjen i barnens ansikten går inte att ta miste på - de gav allt!

<img src="/images/hif_logo.png" height="200px" style="margin-right: 1rem">
<img src="/images/ifk_logo.png" height="200px">

Vi gav oss in i projektet med utgångspunkten att skolan skulle vara *gratis*. Föreningarna **Horreds IF** och **IFK Öxnevalla** sa ja direkt - vi är beredda att ta kostnaden, för våra barn och ungdomar. Men tack vare ett generöst stöd från **Marks kommun** kunde vi inte bara genomföra dagarna som vi önskade - föreningarna kan lägga resurserna på framtida verksamhet och de nya spelare och ledare vi hittat under skolan.

<img src="/images/skolan-buss.png" width="100%"/>
Alla sponsorer har verkligen satt guldkant på fotbollsskolan. **Horredstrafiken** stod för både skjuts och ett stort äventyr när fotbollsskolan för första gången besökte Öxnevalla - wow! Tack till **Vik Gård** för att vi kunde bjuda på fantastisk lokalproducerad korv, till **Bil & Motor** för att barnen fick glass sista dagen, till **Horredsmattan** och **Spira of Sweden** för att vi kunde hyra den stora hinderbanan, **ICA Nära Horred** som ordnade frukt varenda dag till varje barn. Tänk vilken skillnad våra lokala företag gör!

<img src="/images/skolan-snedd.png" width="100%"/>

Men för att ro projektet i hamn behövde vi frivilliga som ställde upp - och *som* de ställde upp. Tack till matgänget i Horred, med **Harriet**, **Solbritt**, **Tatiana**, **Ingbritt** och **Lisbeth** i spetsen. Tack till **SPF Seniorerna Horredsbygden** för förstklassig korvgrillning och servering i Öxnevalla. Tack till alla som ställt upp spontant med plock, omplåstring och fix, som **Erika Larsson**, **Anders Jansson**, **Robin Sten** m fl. Dessutom, tack till **Horreds IFs seniorlag** för att ni tog hand om det stora tältet. Tack till vaktmästare **Christer Kärräng** som ordnat med planer, kritning och röjning, städ av grillar mm i Horred. Tack också **Martin Andersson** som sett till att Hedevallen i Öxnevalla stod förberedd för hundratals barn. 

Stort tack till **Sjöbyskolans fritids** som såg till att alla barn levererades och hämtades därifrån. Och **Maria Åkerberg** som agerade skolskjuts från Letebo.

**Västergötlands fotbollsförbund** hjälpte oss att sätta ihop fotbollsskolan och såg till att **Jesper Sunnerås** gav oss och ledarna en fin utbildning, tack!

**Svenska fotbollsförbundet** ser till att _landslagets fotbollsskola_ fortsätter varje år. Det uppskattar vi väldigt mycket!

Ett alldeles speciellt tack till **Emil Olsson** för dina snabba svar, lösningsorienterade tänk och glada hejarop! :heart:

## Slutligen
Det finns så många som ställt upp och gjort fotbollskolan _sommarens roligaste dagar_ till vad de blev - en jättesuccé. Säkert har vi glömt någon, men allas insats behövdes och uppskattades stort!

Nu rundar vi av för denna gång, men det kliar redan lite i fingrarna för att planera för nästa år... så kanske ses vi igen!

TACK!

// Lena Brunnsåker, Caroline Einarsson, Rebecka Fallqvist, Emma Scheller och Per Åkerberg

