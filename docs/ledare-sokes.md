# Ledare sökes!

Är du 14 år eller äldre? Vill du vara med och skapa _sommarens roligaste dagar_ för barn mellan 6-12 år? Vill du få en erfarenhet att ta med dig för lång tid framöver?

Just nu söker vi dig som vill vara ledare för en mindre grupp barn i åldrarna 6-12 år, både tjejer och killar. Även om det är en fotbollsskola så är dina möjligheter större än så. Visst kommer vi öva på fotboll, men också leka lekar, se till att gruppen håller ihop och är på bra humör. En utmaning, javisst - men vi lovar att det ger så mycket tillbaka. 

Alla ledare får en särskild utbildning på ett par timmar, baserad på material från Svenska fotbollsförbundet. Dessutom finns det självklart vuxna på plats både i förberedelserna inför och under själva skolan. Både du och deltagarna är i trygga händer.

Alla ledare får ett ledarpaket med riktigt schyssta träningskläder, det ska ju synas att just du är ledare. 

<img src="https://aktiva.svenskfotboll.se/493521/globalassets/svff/bilderblock/aktiva/fotbollsskolan/fotbollsskolan_ledarklader.jpg/contentlarge"/>

Dessutom kommer vi från föreningarnas sida erbjuda en liten symbolisk ersättning, som ett extra tack till dig. För det här är inte vilka dagar som helst - det är sommarens bästa dagar! Självklart vill du vara med!

### Detaljer
Skolan arrangeras gemensamt av IFK Öxnevalla och Horreds IF, den 20-22 Juni 2022. Du behöver vara tillgänglig mellan 08.30 - 13:30 varje dag. Vi bjuder självklart på lunch. Vi behöver också träffas några gånger före skolan börjar för att genomföra utbildning samt gå igenom övningarna.

Anmäl ditt intresse till:
- Namn Namnsson, mail, telefon


<img src="/images/logo_v4.png" height="300px" style="display:flex"/>




