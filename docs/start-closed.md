# TACK!

<img src="https://res.cloudinary.com/dpd5cqqpz/image/upload/w_1024,ar_16:9,c_fill,g_auto/v1669838067/tack2023.jpg" width="100%"/>

Stort tack till alla som gjorde sommarens fotbollskola möjlig!

Tillsammans med fyllde Horreds IF och IFK Öxnevalla både Eksätersvallen och Hedevallen med liv under tre dagar. Fotbollsglädje med drygt 100 deltagande barn från bygden - fantastiskt.

Tack till alla ungdomsledare: _Amelia_, _Emma_, _Edward_, _Hugo_, _Ellijot_, _Elise_, _Valle_, _Theodor_, _Emil_, _Gustav_, _Jacob_, _Ebba_, _Elin_, _Tilia_, _Lucaz_, _Carl_, _Linnea_, _Clara_, _Frida_ och _Weronika_. Det var **ni** som gjorde det. Ni är helt fantastiska. Tack!

Till alla er som såg till att barnen fick mat under dagarna, både _SPF_ och _PRO_. Med en självklar glädje, värme och trygghet fixade ni toppenkäk! Tack!

Till alla **sponsorer** som bidragit med allt från glass, korv till bussresor. Vi är så tacksamma för er hjälp - ni gav dessa dagar en guldkant och minnen för lång tid framöver.

Tack _Västergötlands fotbollsförbund_ för att ni gör fotbollskolor som vår möjliga.

Ett extra stort tack till _Marks kommun_ för att ni gjorde dagarna **kostnadsfria** och därmed tillgängliga för ALLA barn - en så fin insats, särskilt i dessa tider.

Och till sist, alla ni som på något sätt hjälpt oss med stort som smått - det är vi tillsammans som har gjort detta. Alla behövs för att skapa sommarens roligaste dagar. Vi gjorde det igen - och det är vi stolta över.

TACK!

// Lena Brunnsåker, Caroline Einarsson, Rebecka Fallqvist, Emma Scheller och Per Åkerberg
