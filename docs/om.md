# Fotbollsskolan

Fotbollsskolan är ett nytt samarbetsprojekt mellan bygdens två fotbollsföreningar - _Horreds IF_ & _IFK Öxnevalla_. Konceptet är utvecklat av Svenska Fotbollförbundet och kallas för [Lira blågult](https://aktiva.svenskfotboll.se/spelare/fotbollsskolan/delta/). Innehållet baseras på Fotbollens *spela, lek och lär* samt spelarutbildningsplanen.
Alla barn födda 2011 – 2018 är välkomna. Att vara med är **gratis**.

<img src="https://res.cloudinary.com/dpd5cqqpz/image/upload/w_1000,ar_16:9,c_fill,g_auto/v1678372510/fotbollsskola/IMG_7257_bfa8pg.jpg" width="100%"/>

Fotbollsskolan arrangeras över tre dagar, mellan **09:00** och **13:00**. Varje dag inleds med samling och avslutas med lunch. Barnen delas in i mindre grupper, som leds av våra ungdomsledare. I bakgrunden finns ordinarie ledare från både IFK Öxnevalla och Horreds IF för att se till så att allt flyter på och känns tryggt för både barn och ledare.

Alla som deltar i fotbollsskolan får ett kit med fotboll och tröja - för **under fotbollsskolan spelar vi alla i samma lag**!

<img src="https://aktiva.svenskfotboll.se/cdn-cgi/image/w=960,h=540,f=auto/4afb65/globalassets/svff/bilderblock/arkiv/2023/2312/spelarpaket2024.jpg"/>

Vi har ett samarbete med fritids på Sjöbyskolan så att barn med fritidsplacering blir både hämtade och lämnade på fritids. För de barn som går på förskola eller något annat fritids får föräldrarna själva ordna hämtning och lämning. Men där brukar föräldrarna kunna hjälpas åt. Under en av dagarna tar vi oss gemensamt med buss till Hedevallen i Öxnevalla och kör fotbollsskolan där, som ett eget litet äventyr!:bus:

Allt som allt - tre riktigt härliga dagar att se fram emot och tänka tillbaka på. Hoppas att vi ses!:sunny:
<img src="https://res.cloudinary.com/dpd5cqqpz/image/upload/w_1000,ar_16:9,c_fill,g_auto/v1678372512/fotbollsskola/skogen_um3ccc.jpg" width="100%" >

### Syfte

- Att ge alla barn i Horredsbygden med omnejd möjlighet till några dagars fotbollsglädje
- Att nå barn som idag inte finns i vår verksamhet
- Att skapa möjlighet till spelar- och ledarrekrytering och därmed stärka föreningarna
- Att involvera alla samhällsgrupper oavsett kön, ålder, etnicitet mm i projektet och därigenom förena och stärka gemenskapen i bygden
- Att stärka attraktionskraften för båda föreningarna
- Att stärka banden mellan föreningarna

## Arrangörer

<img src="/images/hif_logo.png" height="200px" style="margin-right: 1rem">
<img src="/images/ifk_logo.png" height="200px">

Horreds IF och IFK Öxnevalla är den lilla bygdens fotbollsföreningar - men med stora :soccer::heart: Tillsammans har vi fyllt bygden med fotboll och glädje under många år. Vi är stolta över att göra det här tillsammans!
